====== 25. Tepuang Nuseetan Nonyoꞌarai SiYesus ======

{{https://api.unfoldingword.org/obs/jpg/1/en/360px/obs-en-25-01.jpg}}

Touk siYesus binaptis, teꞌAlus nuꞌAlataꞌala selengaan nomimpin Siia nesuvung umaꞌo eitana sanu jio pinomoiai nutoo, eipaio Siia nepuasa eꞌendenya apampulueleo apampulumbengi. Eꞌendenya watu heꞌua siYesus nosoꞌarai nupuang nuseetan.



{{https://api.unfoldingword.org/obs/jpg/1/en/360px/obs-en-25-02.jpg}}

Tepuang nuseetan nonyoꞌarai siYesus ane nonjarita, “Ane Siꞌoo teUnga nuꞌAlataꞌala, balik tevatu-vatu eini majari teroti antau Siꞌoo maala menginang!”



{{https://api.unfoldingword.org/obs/jpg/1/en/360px/obs-en-25-03.jpg}}

SiYesus nonyimbat, “Umai netetulis eilalong nubuku niMusa, ‘Temanusia jio boi momarluua teroti antau metuvu, tapi valii momarluua tiap tevirman sanu nojaritaa nuꞌAlataꞌala!’ ”



{{https://api.unfoldingword.org/obs/jpg/1/en/360px/obs-en-25-04.jpg}}

Lamai heꞌua tepuang nuseetan nongomung siYesus eivumbungan nuVonua nuꞌAlataꞌala ane nonjarita, “Ane Siꞌoo teUnga nuꞌAlataꞌala, navua teꞌalae-Mu umanyau, karna umai netetulis, ‘TeꞌAlataꞌala kana momarentaa temalaekat-Nya moraꞌop Siꞌoo antau tepaa-Mu jio monyundul tevatu.’ ”



{{https://api.unfoldingword.org/obs/jpg/1/en/360px/obs-en-25-05.jpg}}

Tapi siYesus nonyimbat, “Umai valii netetulis eilalong nubuku sanu Mapacing, ‘Inyaa monyoꞌarai teSiopu, teꞌAlataꞌalamu.’ ”



{{https://api.unfoldingword.org/obs/jpg/1/en/360px/obs-en-25-06.jpg}}

Lamai heꞌua tepuang nuseetan nonujua eisiYesus jojoo tepomarentaong eijuniaa ane jojoo tekuasa ane teꞌakakaya ane nonjarita, “Ane Siꞌoo mopotuꞌu ane monyomba siaꞌu, siaꞌu kana mombeena jojoo eini eisiꞌoo.”



{{https://api.unfoldingword.org/obs/jpg/1/en/360px/obs-en-25-07.jpg}}

SiYesus nonyimbat, “Naꞌomo lamai Siaꞌu, tepuang nuseetan! Umai netetulis eilalong nujarita nuꞌAlataꞌala, ponyomba boi eiSIOPU, teꞌAlataꞌalamu ane boi monuruk eiSiia.”



{{https://api.unfoldingword.org/obs/jpg/1/en/360px/obs-en-25-08.jpg}}

SiYesus jio monggauka teꞌeseseilu nupuang nuseetan, karna heꞌua tepuang nuseetan nolinjoꞌimo Siia. Lamai heꞌua temalaekat-malaekat najaok ane nolayani siYesus.

//Eini tejarita nuꞌAlataꞌala lamai siMatius 4:1-11; siMarkus 1:12-13; siLukas 4:1-13.//


