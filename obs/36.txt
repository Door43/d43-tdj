====== 36. Teꞌalae NiYesus Vinenii Terava Nusuruga ======

{{https://api.unfoldingword.org/obs/jpg/1/en/360px/obs-en-36-01.jpg}}

Vavalii seeleo, siYesus neubu tolutoo temurit-Nya, siPetrus, siYakobus, ane siYohanes concoono Siia. (Temurit sanu tinope siYohanes eini jio tetoo sanu nombaptis siYesus.) Siira nolalaꞌe eibuut sanu mapangkat antau monggane.



{{https://api.unfoldingword.org/obs/jpg/1/en/360px/obs-en-36-02.jpg}}

Watu siYesus pepees nonggane, telio niYesus najari narava sima teeleo ane tepakean-Nya najari memeas sima terarat, nelabi nemeas sanu pinogutu nutoo eijuniaa.



{{https://api.unfoldingword.org/obs/jpg/1/en/360px/obs-en-36-03.jpg}}

Lamai heꞌua siNabi Musa ane siNabi Elia nempuut. Tetoo-too eini netuvu monggatustoung jijiompo tegauk eini majari. Siira nejajaritaong concoono siYesus sima teꞌamateong-Nya sanu kana majari eiYerusalem.



{{https://api.unfoldingword.org/obs/jpg/1/en/360px/obs-en-36-04.jpg}}

Watu siMusa ane siElia pepees nejajaritaong concoono siYesus, siPetrus nonjarita eisiYesus, “Mombosi tutuu siꞌami umai eiriꞌini. Patuvaya siꞌami mongoroa tolusinarung, sesinarung eiSiꞌoo, sesinarung eisiMusa ane sesinarung eisiElia.” SiPetrus jio moꞌotoi tesapa sanu jinaritaaꞌonya.



{{https://api.unfoldingword.org/obs/jpg/1/en/360px/obs-en-36-05.jpg}}

Watu siPetrus nonjarita, teruꞌong sanu marava nenyau ane nonaub siira ane tesuara lamai teruꞌong heꞌua nonjarita, “Einimo teUngaꞌU sanu Uꞌagalani. Siia mopaꞌasanang teambokU. Poꞌinepea Siia.” Tolutoo temurit heꞌua nobubuleong ane noposuncul eitana.



{{https://api.unfoldingword.org/obs/jpg/1/en/360px/obs-en-36-06.jpg}}

Lamai heꞌua siYesus nondiit siira ane nonjarita, “Inyaa mobule. Pembaungo.” Watu siira nonyilig papalit jiongo otoo eiriꞌua boi siYesus.



{{https://api.unfoldingword.org/obs/jpg/1/en/360px/obs-en-36-07.jpg}}

SiYesus ane tolutoo temurit-Nya nenyau lamai tebuut. Lamai heꞌua siYesus nonjarita eisiira, “Inyaa noulara eisisee-see tesapa sanu najari eiriꞌini. Siaꞌu sedeꞌi maꞌo kana maate ane kana metuvuonye. Notouk heꞌua, siꞌemiu maala monjaritaa eitoo-too.”

//Eini tejarita nuꞌAlataꞌala lamai siMatius 17:1-9; siMarkus 9:2-8; siLukas 9:28-36.//


