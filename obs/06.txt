====== 6. SiꞌIshak Naꞌaala Telapi Ane Rotoo Teunga ======

{{https://api.unfoldingword.org/obs/jpg/1/en/360px/obs-en-06-01.jpg}}


Watu siꞌAbraham neisimo tutuu ane siꞌIshak teunga logaso, siꞌAbraham nonuju sotoo tevotuangnya netencile ipaio teꞌasal nurururusnya untuk maꞌajaok sotoo telapi nuunganya siꞌIshak.




{{https://api.unfoldingword.org/obs/jpg/1/en/360px/obs-en-06-02.jpg}}


Touk lamai tepelampa sanu maavar tutuu, teꞌAlataꞌala nonujua tevotuang heꞌua eisiRibka, sanu temoꞌupu nusiaꞌa niꞌAbraham. 




{{https://api.unfoldingword.org/obs/jpg/1/en/360px/obs-en-06-03.jpg}}


Siia nosintuvui untuk molinjoꞌi terurusnya ane nonuut tevotuang heꞌua. SiꞌIshak selengaan nolapinya watu siia najaok. 




{{https://api.unfoldingword.org/obs/jpg/1/en/360px/obs-en-06-04.jpg}}


Metoung-toung lamai heꞌua, siꞌAbraham naate ane jojoo tejanji sanu pinogutu nuꞌAlataꞌala eisiia eilalong nupejanjiong heꞌua tinarusa eisiꞌIshak. Tapi telapi niꞌIshak, siRibka, jio umai ounga. Ane siꞌIshak jio umai sotoo teunga langkai siia jio maala majari siama mabari tebangsa. 




{{https://api.unfoldingword.org/obs/jpg/1/en/360px/obs-en-06-05.jpg}}


SiꞌIshak nongganea siRibka, ane teSiopu nombeena siia nolumalo teunga heꞌua nepinga. Rotoo teunga heꞌua negiging eilalong nuꞌoungaong niRibka, jadi siRibka nonjarita concoono teꞌAlataꞌala. 




{{https://api.unfoldingword.org/obs/jpg/1/en/360px/obs-en-06-06.jpg}}


TeꞌAlataꞌala nongulara eisiRibka, “Robangsa kana metuvu lamai rotoo sanu eilalong nuꞌoungaongmu. Siira kana netetenggelong ane tesiaꞌa kanaboi monuruꞌi tetuai.”



{{https://api.unfoldingword.org/obs/jpg/1/en/360px/obs-en-06-07.jpg}}

Watu siira pinoguungaa, tesiaꞌa mododa ane ovulu, ane siira nonopeinya siꞌEsau. Tetuai nesuvung pepees nondiit tetojung niꞌEsau, ane siira nonopeinya siYakub.  

//Eini tejarita nuꞌAlataꞌala lamai teKejadian 24:1–25:26.//


